Նախորդ պարագրաֆում ցույց տրվեց, որ գոյություն ունեն 19 գագաթանի երկկողմանի գրաֆներ, որոնք միջակայքային ներկելի չեն: Սակայն նվազագույն թվով գագաթներով միջակայքային ներկում չունեցող երկկողմանի գրաֆները մնում են անհայտ: Այս պարագրաֆում ցույց կտանք, որ երկկողմանի գրաֆների որոշ ենթադասերին պատկանող բոլոր գրաֆները միջակայքային ներկելի են: 

Այս պարագրաֆի հիմնական արդյունքները ստանալու համար կիրառվել են համակարգչային որոնման մեթոդներ: Ընդհանուր սկզբունքը հետևյալն է. տրված գրաֆների ենթադասի համար գեներացվում են այդ ենթադասի բոլոր այն գրաֆները, որոնց միջակայքային ներկելիությունը չի հետևում հայտնի թեորեմներից, ապա բաշխված համակարգչային համակարգի միջոցով կառուցվում են այդ գրաֆների ներկումները և կատարվում է կառուցված ներկումների լրացուցիչ ստուգում՝ հնարավոր տեխնիկական սխալները բացառելու համար:

Գրաֆները գեներացնելու համար օգտագործել ենք \textbf{nauty} համակարգը \cite{McKay}: Այդ համակարգին պատկանող \textbf{genbg} ծրագիրը հնարավորություն է տալիս կառուցել տրված կողմերի հարաբերությամբ բոլոր երկկողմանի գրաֆները: Ավելին, այն հնարավորություն է տալիս որոշել գրաֆների նվազագույն և առավելագույն աստիճանները, կապակցվածությունը և մի շարք այլ հատկանիշներ: 

Գեներացված գրաֆների ներկումները կառուցելու համար կիրառել ենք բաշխված հաշվարկների համակարգեր: Արդյունքների մի մասը ստացվել են CrowdProcess համացանցում աշխատող գործիքի միջոցով \cite{CrowdProcess}: CrowdProcess-ը տրամադրում է REST API, որի միջոցով հնարավոր է JavaScript լեզվով գրված ծրագիրը և խնդիրների (տվյալ դեպքում՝ գրաֆների) ցուցակ պարունակող JSON ֆայլը փոխանցել համակարգին: Համակարգը բաշխում է ծրագիրը և խնդիրները մեծ թվով համակարգիչների միջև (մեր փորձերի ժամանակ համակարգիչների թիվը տատանվում էր 1000-ի և 5000-ի միջև), արդյունքները հավաքում է և վերադարձնում է API-ի միջոցով: Քանի որ գրաֆների մեծ մասը ներկվում են մեկ միլիվայրկյանից ավելի քիչ ժամանակում, յուրաքանչյուր համակարգչին ուղարկվում էին շուրջ 200 գրաֆներ: Մեր աշխատանքների ընթացքում CrowdProcess համակարգը դադարեց աշխատել և մենք անցում կատարեցինք Մամիկոնյան Տիգրանի մշակած համանման համակարգին \cite{MamikonyanGithub}:

Տրված երկկողմանի գրաֆի որևէ միջակաքային ներկում կառուցելու համար կիրառել ենք հատարկման ալգորիթմ: $(X,Y)$ կողմերով $G$ երկկողմանի գրաֆը և իր ներկումը ներկայացվում է երկկցության $B(G) = (b_{ij})_{n \times m}$ մատրիցով, որտեղ $|X|=n$ և $|Y|=m$: Այստեղ $b_{ij}$-ն $X$-ի $i$-րդ գագաթը $Y$-ի $j$-րդ գագաթին միացնող կողի գույնն է, եթե այդ կողը գոյություն ունի, և $0$ է հակառակ դեպքում: Մատրիցի գույները որոշելու համար կիրառում ենք ուղղորդված հատարկում (backtracking): Յուրաքանչյուր քայլում որոշվում է մատրիցի տվյալ վանդակի համար թույլատրելի գույների բազմությունը (հաշվի առնելով արդեն ներկված կողերը): Կողը ներկվում է թույլատրելի գույների բազմությունից պատահականորեն ընտրված գույնով և անցում է կատարվում մատրիցի հաջորդ վանդակին: Եթե որևէ կողի համար թույլատրելի գույների բազմությունը դատարկ է, ապա ալգորիթմը վերադառնում է նախորդ կողին և փոխում է գույնը (եթե թույլատրելի գույների բազմության մեջ դեռ գոյություն ունի նախորդ քայլերին չընտրված գույն): Ալգորիթմն ավարտում է աշխատանքը, երբ բոլոր կողերը ներկված են, կամ երբ բոլոր հնարավորությունները փորձարկվել են և գրաֆը միջակայքային ներկում չունի: Ալգորիթմի իրականացումը JavaScript լեզվով կարելի է գտնել աշխատանքի Հավելվածում:

Կառուցված ներկումները առցանց բաշխված համակարգերից  ներբեռնելուց հետո իրականացվել է ներկումների ստուգում C++ ծրագրով: Մենք հայտնաբերել ենք մի քանի դեպքեր, երբ CrowdProcess-ից վերադարձված ներկումը պարունակում էր սխալ: Այս սխալները հայտնաբերվել են ստուգող ծրագրի կողմից և նույն գրաֆները ևս մեկ անգամ ուղարկվել են մշակման: 

Ստացված արդյունքները ձևակերպելու համար կատարենք որոշ նշանակումներ: Դիցուք $\mathfrak{F}$-ը երկկողմանի գրաֆների որևէ բազմություն է: $C(\mathfrak{F})$-ով նշանակենք $\mathfrak{F}$-ի բոլոր կապակցված գրաֆների բազմությունը, որոնց նվազագույն աստիճանը առնվազն $2$ Է և կողմերից յուրաքանչյուրում ունեն առնվազն $4$ գագաթ: $M(\mathfrak{F})$-ով նշանակենք բոլոր այն գրաֆները, որոնք ստացվում են կամայական $G \in \mathfrak{F}$ գրաֆից որոշ (առնվազն մեկ) գագաթներ հանելով: Տեղի ունի հետևյալ լեմման:

\begin{lemma}
\label{mainLemma}
Եթե երկկողմանի գրաֆների որևէ $\mathfrak{F}$ բազմության համար $M(\mathfrak{F})$ և $C(\mathfrak{F})$ բազմությունների բոլոր գրաֆները միջակայքային ներկելի են, ապա $\mathfrak{F}$ բազմության բոլոր գրաֆները ևս միջակայքային ներկելի են:
\end{lemma}
\begin{proof}[Ապացույց]
Դիցուք $G$-ն $\mathfrak{F}$ բազմության որևէ երկկողմանի գրաֆ է: Եթե $G \in C(\mathfrak{F})$, ապա այն միջակայքային ներկելի է: Հակառակ դեպքում՝ այն կապակցված չէ, նվազագույն աստիճանը $1$ է, կամ կողմերից որևէ մեկում ունի $4$-ից քիչ գագաթներ: Եթե $G$-ն կապակցված չէ, ապա նրա կապակցված բաղադրիչներից յուրաքանչյուրը պատկանում է $M(\mathfrak{F})$-ին, ուստի $G$-ի ներկումը կստացվի կապակցված բաղադրիչների ներկումների միավորմամբ: Եթե գոյություն ունի $uv \in E(G)$ կախված կող, որտեղ $d_G(v)=1$, ապա կվերցնենք $G-v$ գրաֆի (որը պատկանում է $M(\mathfrak{F})$-ին) $\alpha$ ներկումը և $uv$ կողը կներկենք $\overline{S}(u,\alpha) + 1$ գույնով: Վերջապես, եթե $G$-ի կողմերից մեկում գագաթների թիվը փոքր է $4$-ից, ապա $G$-ն միջակայքային ներկելի է ըստ Թեորեմ \ref{t3_GiaroKubaleMalafiejski_min3}-ի:
\end{proof}
\begin{table}[t]
\renewcommand{\arraystretch}{1.2}
\begin{center}
\begin{tabular}{|c|c|c|}
\hline
Գագաթների քանակ & Գրաֆների քանակ & Պրոցեսորային ժամեր \\
\hline
4 / 11 & 16 308 & 3.04 \\
\hline
5 / 10 & 1 583 646 & 146.35 \\
\hline
6 / 9 & 43 739 172 & 340.51\\
\hline
7 / 8 & 243 304 742 & 15537.42\\
\hline
\end{tabular}
\end{center}
\caption{Թեորեմ \ref{th15}-ի ապացույցում սահմանված $C(\mathfrak{F})$ բազմության $15$ գագաթանի երկկողմանի գրաֆների ներկումների կառուցման համար կատարված հաշվարկների մանրամասներ: Պրոցեսորային ժամերը տրամադրվել են CrowdProcess-ի կողմից:}
\label{table15}
\end{table}

\begin{theorem}
\label{th15}
Բոլոր $15$ գագաթ ունեցող երկկողմանի գրաֆները միջակայքային ներկելի են:
\end{theorem}
\begin{proof}[Ապացույց]
Դիցուք $\mathfrak{F}$-ը $15$ գագաթ ունեցող բոլոր երկկողմանի գրաֆների բազմությունն է: $M(\mathfrak{F})$ բազմության բոլոր գրաֆները միջակայքային ներկելի են ըստ Թեորեմ \ref{t3_Giaro_14}-ի: Լեմմա \ref{mainLemma}-ի համաձայն, բավարար է ցույց տալ, որ $C(\mathfrak{F})$ բազմության բոլոր գրաֆները միջակայքային ներկելի են: $C(\mathfrak{F})$ բազմության գրաֆների թիվը 288 643 868 է: Այս գրաֆների ներկումները կառուցվել են վերը նկարագրված համակարգչային ալգորիթմի միջոցով: Կատարված հաշվարկների վերաբերյալ որոշ մանրամասներ ներկայացված են Աղյուսակ \ref{table15}-ում:
\end{proof}
\begin{table}[t]
\renewcommand{\arraystretch}{1.2}
\begin{center}
\begin{tabular}{|c|c|c|}
\hline
Գագաթների քանակ & Գրաֆների քանակ & Պրոցեսորային ժամեր \\
\hline
4 / 12 & 29 515 & 4.96 \\
\hline
4 / 13 & 51 616 & 19.19 \\
\hline
4 / 14 & 87 609 & 96.95\\
\hline
4 / 15 & 144 766 & N/A \\
\hline
\end{tabular}
\end{center}
\caption{$4$ գագաթ մի կողմում և $j$ ($12 \leq j \leq 15$) գագաթ մյուս կողմում պարունակող երկկողմանի գրաֆների ներկումների կառուցման համար կատարված հաշվարկների մանրամասներ: Պրոցեսորային ժամերը տրամադրվել են CrowdProcess-ի կողմից:}\label{table4x}
\end{table}

\begin{theorem}
\label{th4x}
Բոլոր այն երկկողմանի գրաֆները, որոնք ունեն $4$ գագաթ մի կողմում և ոչ ավել, քան $15$ գագաթ մյուս կողմում, միջակայքային ներկելի են, բացի նախորդ պարագրաֆում նկարագրված $\Delta_{5,5,5}$ գրաֆից (Նկ. \ref{f3_Shannon555}):
\end{theorem}
\begin{proof}[Ապացույց]
Դիցուք $\mathfrak{F}_{i,j}$-ն $(X,Y)$ կողմերով երկկողմանի գրաֆների բազմությունն է, որտեղ $|X|=i$ և $|Y| = j$, $i, j \in \mathbb{N}$: Նկատենք, որ $M(\mathfrak{F}_{i,j})=\bigcup\limits_{k=1}^{i-1}{\mathfrak{F}_{k,j}} \cup \bigcup\limits_{k=1}^{j-1}{\mathfrak{F}_{i,k}}$, ցանկացած $i,j>1$ թվերի համար: Պետք է ապացուցել, որ $\mathfrak{F}_{4,j}$, $12 \leq j \leq 15$, բազմությունների բոլոր գրաֆները միջակայքային ներկելի են, բացի Նկ. \ref{f3_Shannon555}-ում պատկերված $\Delta_{5,5,5}$ գրաֆից: Նկատենք, որ $\mathfrak{F}_{i,j}$, $i=1,2,3$, $j \in \mathbb{N}$, բազմությունների բոլոր գրաֆները միջակայքային ներկելի են համաձայն Թեորեմ \ref{t3_GiaroKubaleMalafiejski_min3}-ի: $\mathfrak{F}_{4,11}$ բազմության բոլոր գրաֆները միջակայքային ներկելի են ըստ Թեորեմ \ref{th15}-ի: $C(\mathfrak{F}_{4,j})$, $12 \leq j \leq 15$, բազմությունների բոլոր գրաֆները (բացառությամբ $\Delta_{5,5,5}$ գրաֆի) ներկելու համար կիրառում ենք վերը նկարագրված համակարգչային ծրագիրը: Հաշվարկների վերաբերյալ որոշ մանրամասներ ներկայացված են Աղյուսակ \ref{table4x}-ում: Ապացույցն ավարտելու համար հերթականորեն կիրառում ենք Լեմմա \ref{mainLemma}-ը $\mathfrak{F}_{4,j}$, $j=12,13,14,15$, բազմությունների համար:
\end{proof}

\begin{table}[t]
\renewcommand{\arraystretch}{1.2}
\begin{center}
\begin{tabular}{|c|c|c|}
\hline
Գագաթների քանակ & Գրաֆների քանակ \\
\hline
4 / 12 & 29 515  \\
\hline
5 / 11 & 5 158 975  \\
\hline
6 / 10 & 291 917 907 \\
\hline
7 / 9 & 3 604 370 591 \\
\hline
8 / 8 & 8 420 890 828 \\
\hline
\end{tabular}
\end{center}
\caption{Թեորեմ \ref{th16}-ի ապացույցում սահմանված $C(\mathfrak{F})$ բազմության $16$ գագաթանի երկկողմանի գրաֆների վիճակագրությունը: Հաշվարկները կատարվել են \cite{MamikonyanGithub} համակարգի միջոցով, որը չի տրամադրում պրոցեսորային ժամերի մասին տեղեկություններ:}
\label{table16}
\end{table}

\begin{theorem}
\label{th16}
Բոլոր $16$ գագաթ ունեցող երկկողմանի գրաֆները միջակայքային ներկելի են:
\end{theorem}
\begin{proof}[Ապացույց]
Ապացույցը կրկնում է Թեորեմ \ref{th15}-ի դատողությունները: Դիցուք $\mathfrak{F}$-ը $16$ գագաթ ունեցող բոլոր երկկողմանի գրաֆների բազմությունն է: $M(\mathfrak{F})$ բազմության բոլոր գրաֆները միջակայքային ներկելի են ըստ Թեորեմներ \ref{t3_Giaro_14}-ի և \ref{th15}-ի: Լեմմա \ref{mainLemma}-ի համաձայն, բավարար է ցույց տալ, որ $C(\mathfrak{F})$ բազմության բոլոր գրաֆները միջակայքային ներկելի են: $C(\mathfrak{F})$ բազմության գրաֆների թիվը 12 322 367 816 է: Այս գրաֆների ներկումները կառուցվել են վերը նկարագրված համակարգչային ալգորիթմի միջոցով: (Աղյուսակ \ref{table16})
\end{proof}

Ստացված արդյունքներից հետևում է, որ նվազագույն թվով գագաթներով միջակայքային ներկում չունեցող երկկողմանի գրաֆի գագաթների քանակը կարող է լինել $17$, $18$ կամ $19$: